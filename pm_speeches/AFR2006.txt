Godaften! For et aar siden stod verden ansigt til ansigt med en ufattelig katastrofe. Over 200.000 mennesker mistede livet under flodboelgen i Sydoestasien. I oktober blev Pakistan ramt af et forfaerdende jordskaelv, som kostede over 70.000 mennesker livet. Mange her i landet mistede familiemedlemmer eller naere venner under flodboelgen eller jordskaelvet. Vore tanker og vor medfoelelse gaar til alle, som saa tragisk har mistet nogle af deres kaere. For Danmark blev 2005 et godt aar. Vi har i dag én af Europas staerkeste oekonomier. Langt de fleste danskere har maerket fremgangen paa den ene eller den anden maade. I loebet af 2005 kom der flere internationale vurderinger af Danmark med topkarakterer. Én af dem kaarede Danmark til at have verdens bedste erhvervsklima. En anden udpegede Danmark til at have den samlet set bedste internationale bistand i verden. De fortaeller to vigtige ting om Danmark: Vi har orden i oekonomien. Og vi har overskud til at taenke paa andre end os selv. Det gaelder, naar vi bidrager til at bringe fattige lande paa fode. Foerst og fremmest i Afrika. Men ogsaa andre steder. Det gaelder, naar danske noedhjaelpsarbejdere ved hurtig og resolut indsats hjaelper med at afboede virkninger af naturkatastrofer. Som efter flodboelgen for et aar siden. Og senest efter jordskaelvet i Pakistan. Og naar danske soldater og politifolk deltager i fredsskabende og fredsbevarende aktioner. I Kosovo. I Afghanistan. I Irak. I Darfur. Og i andre af verdens braendpunkter. De danskere, vi har sendt ud, goer en dygtig og engageret indsats. Vi kan vaere stolte over deres bidrag til at bevaege verden i den rigtige retning. Jeg vil gerne sige en varm tak til hver og én af jer. Vore soldater i Irak yder en prisvaerdig indsats med at hjaelpe irakerne til at leve i frihed, fred og fremgang. Det er et vanskeligt arbejde. For fanatiske grupper proever med terror og trusler at blokere vejen frem til demokrati. Men den irakiske befolkning har tre gange demonstreret, at den afviser terroristerne. Foerste gang ved at stemme i stort tal ved valget i januar. Dernaest ved folkeafstemningen om en ny forfatning i oktober. Og nu senest ved i meget stort tal at stemme ved parlamentsvalget i december. For foerste gang traeffer irakerne paa demokratisk vis beslutninger om fremtiden for deres eget land. Det er oploeftende. Vi skal hjaelpe det irakiske folk med at opbygge et frit og demokratisk Irak. Vi skal hjaelpe den nye irakiske regering til selv at overtage ansvaret for Iraks sikkerhed. Maalet er, at de internationale tropper skal ud af Irak. Det gaelder ogsaa de danske soldater. Vi skal ikke vaere der én dag laengere, end det er noedvendigt. Men det skal vaere folkevalgte politikere, der bestemmer. Ikke terrorister. Her i Danmark oplever vi vaekst og velstand. Beskaeftigelsen stiger. Arbejdsloesheden falder. Paa mindre end to aar er ledigheden faldet med omkring 35.000. Vi har nu den laveste reelle ledighed siden 1979. I et par aar var der bekymring for stigende ledighed. Nu er der bekymring for mangel paa arbejdskraft. Lad os udnytte det offensivt. Nu har vi chancen for, at mennesker, der har haft rigtig svaert ved at faa arbejde, kan faa fodfaeste paa arbejdsmarkedet. Vi har overskud. Paa de offentlige budgetter. Og paa betalingsbalancen. Udlandsgaelden bliver stoet og roligt bragt ned. Om et par aar er den helt vaek. Tidligere steg skatter og afgifter aar for aar. Nu har vi skattestop. Og skatten paa arbejde er saenket med omkring 10 mia. kr. For en typisk familie har det betydet en gevinst paa over 10.000 kr. aarligt. Og boligejerne behoever ikke leve i frygt for, at de skal betale mere i skat, hver gang deres bolig stiger i vaerdi. Saa jo, det gaar godt i Danmark. Og det er netop, naar det gaar allerbedst, at vi skal traeffe de noedvendige beslutninger, som er afgoerende for landets fremtid. For det er paa den maade, at vi kan goere de gode tider langtidsholdbare. Traeffer vi beslutningerne i god tid, kan vi med velovervejede justeringer faa ganske store virkninger paa laengere sigt. Det vil ikke kun vi faa glaede af, men ogsaa de kommende generationer. I fremtiden bliver vi flere aeldre – og faerre paa arbejdsmarkedet. Samtidig lever vi laengere. Og det er jo positivt. Men det giver ogsaa nogle udfordringer. For samtidig med, at vi lever laengere, bruger vi mindre tid paa arbejdsmarkedet. Fortsaetter den udvikling, saa bliver der flere og flere, som vil traekke paa det offentlige. Og faerre og faerre til at betale skat. Det siger sig selv, at det ikke haenger sammen. Derfor siger jeg: Vi bliver noedt til gradvist at udsaette det tidspunkt, hvor vi normalt traekker os tilbage fra arbejdslivet. Det betyder, at vi maa se paa reglerne om efterloen og pension. Heldigvis er vi i en gunstig situation. Vi behoever ikke et kriseindgreb over hals og hoved. Med den sunde oekonomi kan vi gennemfoere de noedvendige aendringer gradvist over en laengere aarraekke. Saa den enkelte i god tid kan naa at indrette sig paa de nye forhold. Og selvfoelgelig saa skal der fortsat vaere mulighed for, at de, som er nedslidte, kan traekke sig tilbage foer tid. Vi skal vaerne om den tryghed, vi har i dag. Men verden omkring os er i forandring. Derfor skal vi forny os, hvis vi ogsaa i fremtiden skal vaere blandt de rigeste og socialt bedst fungerende lande i verden. For tryghed i fremtiden kraever, at vi bliver bedre til at skabe ny viden og nye idéer. Bedre til at omsaette nye idéer til produktion og arbejdspladser. Bedre til at saette nye ting i gang. Bedre til at opnaa en god uddannelse for alle unge. Og bedre til at forny vores uddannelse gennem hele livet. Saa vi hver isaer bliver bedre til at omstille os. Alle skal med. En god uddannelse til alle er den vigtigste forudsaetning for, at vi kan opretholde et samfund uden store oekonomiske og sociale skel. Et samfund, der haenger sammen. I slutningen af februar kommer regeringen med udspil til reformer. Reformer, som bl.a. betyder, at vi fremover bliver nogle aar mere paa arbejdsmarkedet og faar flere indvandrere i arbejde. Og reformer, som ruster Danmark staerkere til at klare den internationale konkurrence. Gennem kraftig satsning paa forskning og udvikling. Uddannelse til alle unge. Voksen- og efteruddannelse. Bedre forhold for ivaerksaettere. Det er dét, der i fremtiden skal goere os bedre til at skabe nye arbejdspladser. Det, der vil skabe grundlag for tryghed. Vi vil indbyde alle Folketingets partier til forhandlinger. Sigtet er en bred politisk aftale og lovgivning i 2006. Vi skal traeffe de noedvendige beslutninger nu. Saa ogsaa vore boern og boerneboern kan leve i et godt, et trygt og et fremgangsrigt samfund. Der har i det forloebne aar vaeret en heftig debat om ytringsfriheden og dens graenser. Og der er nogle, som mener, at tonen i debatten er blevet for grov. Lad mig sige meget klart: Jeg fordoemmer enhver udtalelse, handling eller tilkendegivelse, som forsoeger at daemonisere grupper af mennesker paa baggrund af deres religion eller etniske baggrund. Den slags hoerer ikke hjemme i et samfund, som netop bygger paa respekten for det enkelte menneske. Vi har en god tradition i Danmark for en vidtgaaende ytringsfrihed. Vi skal tale frit og sige vores mening ligeud til hinanden. Men det skal foregaa i gensidig respekt og forstaaelse. Og i en ordentlig tone. Og heldigvis saa er tonen i den danske debat i almindelighed baade ordentlig og redelig. Der har vaeret enkelte eksempler paa utilladeligt kraenkende ytringer. Og de er saamaend kommet fra mere end én side i debatten. Dem maa vi tage klart afstand fra. Men de faa eksempler maa ikke overskygge den kendsgerning, at debatten og hele situationen i Danmark er langt fredeligere end i en raekke andre lande. Vi har i Danmark en sund tradition for at stille kritiske spoergsmaal til alle autoriteter, hvad enten de er politiske eller religioese. Vi bruger humor. Vi bruger satire. Ja, vi har i det hele taget et lidt afslappet forhold til autoriteterne. Og for nu at sige det ligeud: Det er denne tradition for manglende autoritetstro, det er denne trang til at saette spoergsmaalstegn ved det bestaaende, det er denne tilboejelighed til at saette alt til kritisk debat, som har skabt fremskridtet i vores samfund. For det er i den proces, at nye horisonter bliver aabnet, nye opdagelser bliver gjort, nye idéer bliver foedt. Mens gamle systemer og foraeldede tankesaet falder. Derfor er ytringsfriheden saa afgoerende. Og ytringsfriheden kan ikke gradboejes. Den er ikke til forhandling. Men vi har hver isaer et ansvar for at forvalte den paa en saadan maade, at vi ikke opildner til had og ikke splintrer det faellesskab, som er én af Danmarks staerke sider. Det er en betydelig styrke for det danske samfund, at vi i reglen er ret gode til at snakke os til rette om tingene. Fordi vi generelt set viser hensyn og har tillid til hinanden. Tillid til samfundets institutioner. Tillid til et saet baerende principper for vort samfund. Vi har bygget vort samfund paa respekten for det enkelte menneskes liv og frihed, ytringsfrihed, ligestilling mellem kvinder og maend, sondring mellem politik og religion. Vi tager udgangspunkt i, at mennesker er frie, selvstaendige, ligevaerdige og ansvarlige. Det skal vi vaerne om. For det er nogle af de baand, der giver samhoerighed. Vi har derfor let ved at samarbejde. Let ved at loese faelles opgaver. Og derfor ogsaa lettere ved at klare nye udfordringer. Lad os staa sammen om et samfund, hvor der er frihed til forskellighed. Og et samfund, hvor der er et staerkt faellesskab om grundlaeggende vaerdier. Et Danmark, som ikke blot har en staerk konkurrencekraft. Men ogsaa en staerk sammenhaengskraft. Godt nytaar!