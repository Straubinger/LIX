Godaften. I gaar tog vi afsked med det aarti, vi laerte at kende som nullerne. Det blev et aarti med mange lyspunkter. Staerkest staar den danmarksrekord i lav arbejdsloeshed, vi satte i sommeren 2008. Men det blev ogsaa et aarti, der til slut kastede lange skygger. Hele verden blev ramt af en dyb oekonomisk krise, som vi endnu ikke har set det sidste af. Danske virksomheder har tabt omsaetning i udlandet. Arbejdspladser er gaaet tabt. Familier er kastet ud i arbejdsloeshed og utryghed. Troen paa, at fremskridtet er en given ting, har faaet et knaek. Men det maa ikke faa lov at knaekke os. For nok blev 2009 ikke det aar, vi kunne have haabet paa. Men det blev heller ikke et aar uden haab. Den oekonomiske krise ser ud til at vaere ved at klinge af. Takket vaere en resolut indsats over hele kloden for at holde haanden under det finansielle system og understoette oekonomien. Her hjemme faar danskerne skattelettelser, som sammen med lave renter skaber mere raaderum i privatoekonomien i 2010. 600.000 danskere slipper helt fri for mellemskatten. Og samtidig oeger vi de offentlige investeringer til et historisk hoejt niveau ved at fremrykke investeringer i infrastruktur, i skoler, i daginstitutioner og offentlige energirenoveringer. Krisen taerer paa den faelles kasse, og – ja – der bliver en regning at samle op, naar vi er fuldt og sikkert gennem krisen. Men det er forsvarligt, fordi vi afdrog paa gaelden i de gode aar. Og fordi det medvirker til at holde hjulene i gang og genskabe optimisme og tro paa fremtiden. I en tid vil arbejdsloesheden stadig stige – det er uundgaaeligt – men i tredje kvartal blev de blodroede oekonomiske noegletal paa ny sorte. Der er grund til at tro paa, at vi kommer helskindede gennem krisen. I Afghanistan er der ogsaa lyspunkter. Jeg besoegte de danske soldater i det forgangne aar. Det gjorde mig stolt at moede saa professionelle og dybt dedikerede mennesker, der med livet som indsats kaemper i haabets tjeneste. De goer en forskel hver dag, hver time, hvert minut. De goer Danmark aere. En oeget international styrke, hvor Danmark fortsat yder et markant bidrag, vil skabe grund til at tro paa, at vi inden for en overskuelig fremtid kan begynde at overlade ansvaret for deres eget land til afghanerne selv. Det er baade vores og afghanernes oenske. Danmark yder en stor indsats i Afghanistan, ogsaa for vores egen sikkerheds skyld. For at forhindre at landet igen bliver fristed for terroristtraening og terrorplanlaegning. Terrortruslen i Danmark er nemlig fortsat markant. I 2009 oplevede vi, at Danmark var et planlagt maal for terrorisme. Men vi oplevede ogsaa resultatet af en effektiv, forebyggende indsats – baade nationalt og internationalt. Det er en ringe troest, at vi deler skaebne med andre frie folk, men det bestyrker os i indsatsen for at staa fast paa at imoedegaa truslen i faellesskab. Saadan som vi f.eks. goer det i Afghanistan. Det internationale samarbejde blev ogsaa sat paa noget af en arbejdsopgave ved klimatopmoedet i Koebenhavn. Det lykkedes – trods alt – i nogle meget hektiske og ikke saerligt stilrene sluttimer paa klimatopmoedet – at naa en klimaforstaaelse. Ikke den store, forpligtende og gennemarbejdede klimaaftale, vi havde haabet paa – og som et intensivt forarbejde og en historisk tilstedevaerelse af stats- og regeringsledere havde givet os grund til at fastholde som maal. Men dog en ny global ramme, hvor der er enighed om to-graders maalet. Hvor der er enighed om at afsaette et meget betydeligt milliardbeloeb til at hjaelpe udviklingslandene. Og hvor de enkelte lande i loebet af januar skal melde ind, hvad de vil bidrage med for at naa det faelles maal. Det var denne aftale, som langt de fleste af verdens lande, rige som fattige, store som smaa, stoettede den sidste nat i Koebenhavn. Naar roegen har lagt sig, er jeg sikker paa, at Koebenhavnsaftalen faktisk vil vise sig som dét grundlag, fremtidens globale klimaindsats skal bygges paa. 2009 vil, naar historieboegerne skal skrives, vise sig at have vaeret et meget vigtigt aar – et slags mentalt vendepunkt. Et aar som viste os – og laerte os – at vi skal kaempe for at holde fast i fremskridtet – og vi skal kaempe for at holde fast i de ting, vi har opnaaet. Med den laere tager vi hul paa et nyt aarti og forlader de ”nullere”, hvor graadigheden stak sit fristende ansigt frem: Troen paa den hurtige gevinst fra en gearet investering. Den lidt for smart taenkte bonusordning. Dristige bankudlaan i sikker forventning om, at det kun kan gaa fremad, fremad, fremad. Der er ingen smarte alternativer til haardt og maalrettet arbejde, der kan realisere det, jeg i det forgangne aar proevede at beskrive med udtrykket ”den danske droem”. Jeg moeder amerikanere, der tror vi er socialister, fordi skatten er hoej, og franskmaend, der opfatter os som ultraliberalister, fordi vi har saa fleksibelt et arbejdsmarked. Men vi vil ikke saettes i baas. Vi har vores egen danske droem. Om et frit, et lige og et retfaerdigt Danmark. Om et respektfuldt og tolerant Danmark, hvor der er plads til hver enkelt. Paa hver enkeltes egne praemisser. Om et trygt Danmark, hvor vi ikke tillader bander at indtage hele kvarterer og byomraader og undslippe sig politiets og myndighedernes kontrol. Om et Danmark, hvor vi forener det moderne menneskes lyst til at staa paa egne ben – til at turde, til at forfoelge sine droemme – med et trygt faellesskab, der holder haanden under os, naar vi behoever det. Og vi kan alle faa brug for hjaelp. Vi kan blive syge. Vi kan miste vores arbejde. Vi kan vaere foedt i en familie, der ikke evner at give os en god start paa livet. Saa har vi brug for en varm haand og et staerkt faellesskab, der giver os et kaerligt skub videre i livet. Den danske droem forener os. Og det er en udfordring for os alle fortsat at realisere den. For det er – desvaerre – ikke en naturlov, at vi, kun godt fem millioner mennesker paa denne lille plet paa kloden, er blandt de rigeste og lykkeligste i hele verden. Mine boerns legetoej var ”Made in China”. Det, synes vi, var helt naturligt i 90’erne. Men i dag, hvor vi tager hul paa 10’erne, og ungerne for laengst er vokset fra legetoejet, kan vi koebe mobiltelefoner, der ikke alene er ”Made in China”, men ogsaa opfundet, udviklet og designet af hoejtuddannede kinesiske teknikere. Verden staar ikke stille omkring os. Danmark og med os Europa – ja, hele den vestlige verden, der satte verdensordenen og definerede de baerende vaerdier i det sidste aarhundrede – faar nu alvorlig konkurrence af nye vaekstoekonomier i Indien, Brasilien, Korea, Singapore og Kina. Det skal vi ikke lade os skraemme af, men det maa vi omvendt heller ikke tage for let paa. Vores enestaaende velstand er ikke naturgiven. Vi maa maalrettet straebe efter at udbygge og fastholde Danmarks foerende position inden for alle de omraader, som skaber vaekst og velstand. Det er vores opgave i det nye aarti. Derfor har regeringen nedsat et vaekstforum, der her i januar for alvor traekker i arbejdstoejet, og som gennem 2010 systematisk skal gennemgaa de omraader, hvor vi skal skaerpe vores maalsaetninger, skaerpe vores fokus og indsats, saa Danmark og dansk erhvervsliv kan faa fuldt udbytte af de mere milde oekonomiske vinde, der forhaabentlig venter os i horisonten. Og vi skal starte praecis der, hvor klimatopmoedet sluttede. Ved at kapitalisere paa det forspring i groen teknologi, vi vitterligt har – og som verden efterspoerger. Jeg har givet det bud paa ét faelles maal for Danmark, at vi i 2020 skal vaere et af verdens ti rigeste lande. Ikke fordi det bliver let. Ikke fordi jeg mener, at materiel rigdom i sig selv er det vigtigste i verden. Men fordi penge paa kistebunden nu engang er vejen til at naa alt det andet, vi gerne vil som samfund: Tryg velfaerd. En anstaendig aeldreomsorg. Et velfungerende politi. Et sundhedsvaesen i verdensklasse. En ny kraeftplan, der foelger op paa de sidste aars fremgang i kraeftbehandlingen. Rent miljoe. Ja, i det hele taget friheden til at forme vort eget samfund. Vi kan blive rigere ved at arbejde mere. Eller ved at arbejde haardere. Men vi skal foerst og fremmest blive dygtigere – endnu dygtigere til at faa endnu mere ud af vores ressourcer. Og i Danmark er de ressourcer menneskelige. Vi lever af menneskelig formaaen. Derfor skal vi i saerlig grad saette ind dér, hvor laerdommens froe blive saaet: I folkeskolen. Til jer boern, som ser med her i aften, vil jeg sige, at I kan noget, som I er blandt de bedste til i verden. I er kreative. I er glade for – og gode til – samarbejde. I er glade for jeres skole. Det er det bedst taenkelige udgangspunkt for at blive endnu dygtigere. Og det skal I blive. Hver og en, saa langt jeres talent raekker. For der er ingen vej uden om de boglige kundskaber, som ofte – fejlagtigt – bliver kaldt haarde vaerdier. Viden er det pureste guld i vor tid. Boern er forskellige, boern laerer paa forskellig maade, har forskellige forudsaetninger. Den pige i tredje klasse, der allerede kan tale lidt engelsk, risikerer hurtigt at komme til at kede sig, hvis hun skal sidde og sige ”chair” og ”table” i stedet for at kaste sig over en engelsk boernebog. Og den dreng, der ser dansende tal i stedet for logiske tabeller paa siderne af sin bog, risikerer hurtigt at komme til kort, hvis man ikke tager saerligt haand om ham. Hvis han ikke faar ro paa laerdommen. Det er min ambition, at foraeldre kan sende deres boern i skole med udsigt til, at de er lige saa videbegaerlige og ligesaa nysgerrige paa sidste skoledag, som de var paa den foerste. Og forudsaetningen for det er foerst og fremmest laesning. For at kunne laase op for den verden af eventyr og den bankboks af viden, som ligger foran boernene, skal de have noeglen. Noeglen er laesning. Vi har gjort fremskridt. Boern laeser nu lige saa godt i tredje, som de foer gjorde i fjerde klasse. Vi har en god folkeskole. Men naar den nu er en af verdens dyreste, skal vi ogsaa turde stille stoerre krav. Jeg har derfor inviteret alle skolens interessenter – laerere, elever, foraeldre, uddannelsesinstitutioner, erhvervsorganisationer og faglige organisationer – til en saerlig Marienborg-uge om fire uger for at indlede et 360 graders eftersyn af den danske folkeskole. Vi boer i faellesskab give boernene et ”laeseloefte”. Vi skal love dem, at de skal laere at laese – og laese godt – foer vi dynger dem til i andre fag. Det kan goeres helt ubureaukratisk ved en laesetest f.eks. i anden klasse og et loefte om, at vi ikke sender nogen videre, uden at vi ved, at en maalrettet, individuel indsats har givet dem de grundlaeggende forudsaetninger for det. Jeg tror, ethvert barn kan droemme uden at kunne laese – men for at opfylde sine droemme og for at udleve sine droemme, maa danske boern foerst laere at laese. Og det skal de laere! For vi har brug for alle. Det gaelder ogsaa de mange, der har valgt Danmark til, og som ikke i generationer har vaeret slaegts- eller skaebnebestemt til at vaere danskere. Om blot en generation vil omkring en halv million danskere have en ikke vestlig baggrund. Vi faar brug for hver eneste af jer. Problemet er, hvis der er for faa, der er i arbejde, og hvis op mod halvdelen af de unge maend ikke faar en uddannelse. Det maa vaere slut med, at unge laver ingenting. Alle skal i uddannelse eller arbejde. Det er ligesom med kulturen: Jeres bidrag er meget velkomne. Det var udenlandske paavirkninger, der skabte den danske guldalder. Meget af det mest paeredanske kommer udefra. Juletraeet, balletten, arbejderbevaegelsen! Kultur trives ikke i et drivhus. Men der skal vaere vilje til at faa det udenlandske til at saette danske blomster. Det skal vaere slut med parallelsamfund. For saa gaar sammenhaengskraften floejten. Krisen til trods er Danmark ret beset et fantastisk land. Vi har i faellesskab drevet det vidt. Faa har for meget – og faerre for lidt. Selvom det er et smerteligt dilemma, at vi i et af verdens rigeste samfund har en gruppe mennesker, der lever paa kanten af samfundet. Vi skylder dem at goere vores yderste for, at alle kommer med i faellesskabet. Vi skylder dem at traekke Danmark helt fri af krisen og genskabe den oekonomiske fremgang. Et kalenderblad er vendt. Lad os ved faelles tro paa fremtiden – og et fast blik paa udfordringerne – goere sortsynet til skamme. Vi kan godt – hvis vi vil. Godt nytaar!