Godaften. For tre maaneder siden fik Danmark en ny regering. En regering, som er traadt til i en krisetid. Og som vil tage fat paa de alvorlige problemer, Danmark staar med. Vores maal er at bringe Danmark sikkert gennem krisen og ud paa den anden side med vores velstand, ordentlighed og omsorg for hinanden i behold. Det bliver ikke nemt. Men vi kan hvis vi vil. Det nye aar – 2012 – bliver ikke aaret, hvor vi kommer fri af problemerne. Det maa vi allerede se i oejnene nu. Men med faelles hjaelp kan det blive aaret, hvor vi med seje skridt vender udviklingen. Generation efter generation har vi skabt fremskridt for almindelige mennesker. Og vi har insisteret paa, at alle skulle med. Paa den maade er Danmark blevet et fantastisk land. Min mormor blev foedt i aar 1900. Da hun var 15 aar, fik kvinder og tjenestefolk stemmeret. Demokratiet blev bredt ud til almindelige danskere. Min mor blev foedt i 1937. Mens hun voksede op, kom Danmark fri af krigen og rationeringsmaerkerne, og efterhaanden fik mange del i de goder, der foer kun var for de faa. Telefoner, appelsiner og flaeskesteg paa soendagsbordet. Jeg blev foedt i 1966. Da jeg voksede op, stroemmede kvinderne ud paa arbejdsmarkedet. Danmark fik boernehaver, plejehjem og uddannelser til de mange. Og danskerne fik nye muligheder. I min aargang blev vi ikke foedt til at foelge en bestemt livsbane. Vi fik stoerre frihed til selv at vaelge, end nogen generation foer os. Naar jeg i dag ser paa vores unge, ser jeg en generation, som – hvis de faar lov - til fulde forstaar at bruge mulighederne. I griber verden. Og ja, I kommer ogsaa fra alle dele af verden. Unge med en anden etnisk baggrund er med til skabe et samfund, hvor mangfoldigheden bliver stoerre, uden at Danmark bliver mindre. Fra generation til generation – min mormors, min mors, min egen – er Danmark blevet et bedre land at leve i. Et land, vi kan vaere stolte af. Og vi skal blive ved med at skabe fremgang for vores boern. Det er et rimeligt krav at stille til os selv. Men krisen har gjort det vanskeligere. Og jeg vil sige det meget klart i aften. De fede aar ligger bag os. Vi skal forberede os paa nogle magre aar. Den kommende tid vil kraeve meget af os. Meget er sket paa kort tid. Kan I huske, hvordan det var for bare fire-fem aar siden? Dengang kunne man naermest gaa ind fra gaden og faa et job. Og man kunne daarligt gaa ind i en bank uden at komme ud med et laan. Nu har mange – saerligt de unge - svaert ved at finde arbejde. Virksomheder har svaert ved at saelge deres varer. Utryghed og bekymring for fremtiden er blevet en del af mange familiers hverdag. Skiftet fra gode til daarlige tider blev forstaerket af begivenheder ude i verden. Man foerte en kortsigtet og slap oekonomisk politik. Nogle finansfolk jagtede den hurtige gevinst. Der blev flyttet rundt paa investeringer, som om det var matadorpenge. Det var det ikke. Det var menneskers arbejde, hverdag og opsparing. Ogsaa herhjemme var der et vist overmod. Mange handlede, som om de gode tider bare ville fortsaette og fortsaette. Forbruget voksede over evne. Og boligpriserne tog paa himmelflugt. Der blev givet skattelettelser, som der dybest set ikke var raad til. Og man forsoemte at ruste Danmark godt nok til daarligere tider. Der var ikke styr paa oekonomien. Derfor faar vi nu et underskud paa de offentlige finanser paa omkring 100 milliarder kroner. Ja, maaske bliver det endnu stoerre. Det er svimlende mange penge. Underskuddet betyder, at vi betaler velfaerd med penge, vi ikke har. Det gaar ikke i laengden. Det siger sig selv. Og det gaar heller ikke, at Danmark bliver ved med at miste konkurrencekraft. For saa flytter virksomheder og job ud af landet. Danske virksomheder er nogle af de mest opfindsomme og ansvarsfulde i verden. Vi er et land, hvor smaa familievirksomheder vokser sig store og bliver blandt verdens foerende. Vi er et land, hvor loenmodtagere og arbejdsgivere har et helt saerligt tillidsfuldt samarbejde. Et samarbejde, som vaekker international opsigt. Men naar man ikke har investeret nok i uddannelse og forskning. Og naar man i stedet for en hjaelpende haand kommer med nye regler, saa bliver det svaerere og ikke lettere at drive virksomhed og skabe arbejdspladser i Danmark. Vi staar med to store udfordringer. Vi skal have styr paa de offentlige underskud. Og vores virksomheder skal igen vaere blandt de mest konkurrencedygtige i verden. Paa den maade faar vi en ny og holdbar vaekst, og vi skaber den rette grobund for nye job. Paa den maade faar vi igen pengene til at passe. Kan det lade sig goere? Ja, naturligvis. For vi har meget godt at bygge paa i Danmark. Et staerkt faellesskab. Vores evne til at traeffe store beslutninger, naar det er vanskeligt. Og vi er i gang. I budgettet for i aar bliver der strammet op paa udgifterne og prioriteret skarpt. Vi holder haanden under danske job. Og vi soerger for, at vi faar flere indtaegter til vores faelles kasse, saa vi har raad til at investere i vores boern og vores unge. Men det er ikke nok. Regningen er ikke betalt. Og krisen i verden og Europa er langt fra slut. Naar europaeerne bliver fattigere, koeber de mindre fra os. Det koster danske job. Det udfordrer vores oekonomi og vores velfaerd. I de kommende aar faar vi endnu strammere budgetter, og vi maa stille endnu haardere krav til os selv. Vi kommer til at endevende alt og spoerge, om vi kan goere det bedre. Vi vil reformere vores foertidspension og vores kontanthjaelp. Og vi vil reformere vores skattesystem - finansieret krone for krone. Alt sammen for at faa flere i arbejde og goere vores oekonomi mere robust. Mange vil opleve forandringer. Mange vil blive bedt at tage en toern ekstra. Og ja, vi vil opleve nedskaeringer og besparelser. I den kommende tid skal vi tage beslutninger, der kan maale sig med de svaereste i vores historie. Men vi goer det, fordi det er noedvendigt. Vi goer det ikke, fordi vi er holdt op med at tro paa solidaritet. Men netop fordi vi stadig tror paa solidaritet, og tror paa at vi skal have alle med. Naar vi skal traeffe svaere beslutninger, er det netop for at fastholde, og ikke afvikle, det Danmark, vi holder af. Det Danmark, hvor alle er med til at skabe fremgang. Hvor vi tager os af hinanden. Hvor vi giver alle boern og unge en gratis uddannelse. Hvor vi faar god og gratis behandling, naar vi er syge. Hvor vi faar hjaelp, hvis vi mister vores arbejde. Hvor vi faar en vaerdig pleje, naar vi er aeldre. Det et land for de mange og ikke for de faa. Det er et land baseret paa forskellighed og mangfoldighed. Paa menneskevaerd. Paa faellesskab. Ude i verden har vi danskere ry for at vise samfundssind. Gaester kommer langvejs fra for at laere af vores lille, trygge land. Hvor vi er mange, der arbejder og afleverer halvdelen til faellesskabet. Hvor vi tager os af hinanden, naar der er problemer. Men de undrer sig ogsaa ude i verden. Hvordan kan det fungere? Mit bud er, at det kan det ogsaa kun, naar vi alle forstaar, at vi skal yde det, vi kan til faellesskabet. Ingen kan bare kraeve. Enhver maa spoerge sig selv. Hvad kan jeg goere? Det stoeder mig og mange andre, hvis der er nogen, der ikke yder deres. Eller ligefrem snyder. Balancen mellem tryghed for den enkelte og forpligtigelsen til at bidrage er selve grundlaget for vores velfaerdssamfund. Og den balance er truet, naar unge, raske mennesker kan vaere paa offentlig forsoergelse aar efter aar. Saa har baade den enkelte og samfundet svigtet. Det er ikke rimeligt. Balancen er truet, hver gang nogen faar bygget en garage eller lagt nyt tag paa huset uden regning og moms. Det er ikke rimeligt. Og hvis en virksomhed beder sine medarbejdere om at holde igen med loenkrav, saa er det ogsaa rimeligt, at det gaelder for alle. Ogsaa paa chefgangen. Alle skal bidrage. Der er ingen fribilletter. Og jeg tror paa, at langt de fleste af os gerne vil vaere med. De fleste vil gerne tage ansvar. Jeg har dyb respekt for mennesker, der hver dag gaar paa arbejde og forsoerger sig selv og deres familie. Danmark er bygget af haardtarbejdende maend og kvinder. Men den respekt maa aldrig faa os til at miste respekten for eller tale nedsaettende om dem, der af en eller anden grund ikke kan klare sig selv. I de seneste aar har flere tusinde danskere mistet deres arbejde. Og i det nye aar vil de desvaerre faa foelgeskab af flere. Det er ulykkeligt for den enkelte og for Danmark. Vi skal goere, hvad vi kan, for at faerrest muligt bliver ledige. Derfor kick-starter regeringen dansk oekonomi. Vi investerer milliarder i boernehaver, veje og arbejdspladser over hele landet. Paa den maade kommer der job allerede i aar, som ellers ikke ville have vaeret der. Men det goer det ikke mindre haardt for den enkelte, der skriver ansoegning efter ansoegning og faar afslag paa afslag. I december var jeg i Aalborg. Her moedte jeg Soeren. Han er 60 aar. Han fortalte mig, at han var blevet fyret efter at have arbejdet mere end 30 aar som saelger. Firmaets omsaetning var faldet paa grund af krisen. Det er to aar siden. Soeren fortalte mig, at han har soegt stort set alt, der er at soege i Midt- og Nordjylland. Fra receptionist paa kommunen til chauffoer for en slagter. Men uden held. Og jo. Vi skal stille krav til hinanden. Men vi maa samtidig forstaa, ogsaa med hjertet, at alle kan komme i en situation, hvor der er brug for hjaelp. Krisen har gjort Danmark fattigere. Men vi er foerst for alvor et fattigere land, naar vi ikke laengere forstaar dem, som har brug for hjaelp. Det maa ikke ske. Og med faelles anstrengelse vil det ikke ske.  Der er en gruppe danskere, som vi skylder en saerlig hilsen her i aften. Det er en gruppe, som har paataget sig et kaempe ansvar. De danske soldater i Afghanistan. Jeg har besoegt jer og set, hvor flot I loefter jeres opgave. Det er jeg stolt af. Det er hele Danmark stolt af. Vores indsats i Afghanistan har kostet liv. I aften gaar mine tanker til jer, der har mistet en af jeres kaere. AEret vaere deres minde. Naar jeg moeder folk i udlandet, saa naevner de meget ofte Danmarks indsats i Afghanistan og vores indsats for at beskytte befolkningen i Libyen. Den indsats vil blive husket i mange aar. De skarpe missioner er vigtige. Men Danmark goer mere end det. Meget mere. Vi er blandt de fem lande i verden, der yder mest i kampen mod fattigdom – og vi vil goere endnu mere i det nye aar. Vi staar paa demokratiets side – senest under det arabiske foraar. Vi bidrager til en baeredygtig udvikling – ogsaa i de fattige lande. Danmark er anerkendt for vores brede indsats og for at paatage os et ansvar, der raekker langt ud over vores graenser og langt ud over vores stoerrelse. Og det giver respekt ude i verden. Danmark nyder hoej anseelse. Og den anseelse har vi alle lod og del i. Derfor er der ogsaa store forventninger til Danmark, naar vi i dag den 1. januar overtager formandskabet for EU. Danmark skal lede EU paa et meget vanskeligt tidspunkt. Der ligger store opgaver foran os. Og dem vil vi arbejde haardt paa at loefte. Vi vil yde vores til, at de europaeiske lande sammen kan faa styr paa oekonomien og gang i vaeksten igen. Det er det, der skal til, for igen at skabe job i Europa. Alt, hvad der sker i Europa, paavirker os herhjemme. Derfor skal vi bruge hver en mulighed til at paavirke det, der sker i Europa. Det er i Danmarks og danskernes klare interesse. Det naeste halve aar har vi en mulighed for at skubbe Europa et lille, men vigtigt, skridt i den rigtige retning. Den mulighed skal vi bruge.  2012 bliver ikke aaret, hvor vi faar loest alle vores problemer. Men det kan blive et aar, hvor vi igen finder ind til den kerne af samarbejde, solidaritet og samfundssind, som har gjort Danmark til et fantastisk land. AAret, hvor vi traeffer svaere, men noedvendige beslutninger. Vi skal aflevere et endnu bedre Danmark til den naeste generation. Vores boern skal arve et land med fremgang, tryghed og muligheder for alle. Godt nytaar!