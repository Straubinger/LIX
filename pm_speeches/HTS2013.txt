Godaften. Vi danskere er grundlaeggende optimister. Vi tror paa, at haardt arbejde betaler sig. Vi tror paa, at vi kan komme videre ved en faelles indsats. Vi tror paa, at Danmark er et godt og solidarisk land, som er vaerd at kaempe for. Vi tror paa fremtiden. Men der er ogsaa nogen, der moeder det nye aar med bekymring. Det forstaar jeg godt. For Danmark har vaeret i oekonomisk krise i mere end fire aar. Arbejdspladser er forsvundet. Flere virksomheder har det svaert. Utryghed faar os til at holde paa pengene. En del er bekymrede for, hvad der venter forude. Men netop naar tiderne er utrygge, skal vi holde fast i og udvikle det Danmark, vi holder af. Et trygt land, hvor vi tager os af hinanden. Hvor vores boern faar en uddannelse. Hvor vores foraeldre faar en plejehjemsplads, hvis de har brug for det. Hvor vi har omsorg for de mennesker, der har svaert ved at faa livets ender til at moedes. Vi skal holde fast i det, som har gjort os til noget saerligt. Vores faellesskab. Vi skal bringe Danmark sikkert gennem krisen. Og alle skal med. Mit budskab i aften er, at det kan lade sig goere. Men kun, hvis vi for alvor forstaar, at vi er i en ny virkelighed. Nullernes overflod kommer ikke igen. Vi skal vaere klar til en ny tid med krav om forandring. Hvor vi skal finde nye loesninger i den offentlige sektor. Og hvor vores virksomheder skal klare sig i en haard konkurrence. Saadan vil det vaere i aar og mange aar frem. Men husk paa: Naar verden forandrer sig, er vores faellesskab staerkest. Det har vi foer vist. Nogle af os kan huske de bilfri soendage. Vi boern kunne pludselig gaa en tur midt paa Gammel Koege Landevej. Inden for i stuerne faldt temperaturen et par grader. Og vi fik at vide, at vi skulle tage brusebad i stedet for karbad. Jo, det var oliekrisen dengang i 70’erne. Krisen kom udefra. Den satte den vestlige verden i staa. Men i Danmark satte den ogsaa gang i nye idéer og fremsynede beslutninger. Vi fik termostater paa radiatorerne. Vi isolerede husene. Vi blev gode til at bruge vindens muligheder. I dag er Danmark et af de lande, der faar mest ud af energien, og vi skaber mange groenne arbejdspladser. For vi danskere vender forandringer til muligheder. Da jeg var barn, havde vi en sort telefon med en drejeskive. Den stod paa bordet i entreen. Og man maatte ikke tale for laenge i den. I dag gaar de fleste af os rundt med mobiler. Vi er paa nettet, mens vi sidder i bussen. Og en treaarig kan betjene en iPad. Alt det kunne ingen af os forudse for bare fem eller ti aar siden. Men vi er ikke nervoese for forandring. Vi bruger det nye til at skabe et bedre Danmark. Det giver en tryggere hverdag, naar teenageren kan ringe hjem og sige, at hun er paa vej. Det giver en sikrere hverdag, naar en hjertepatient gaar rundt med en lille sender, som aflaeser hjerterytmen og giver besked til sygehuset. Og det giver en nemmere hverdag, naar man kan bestille sit gule sundhedskort ved computeren hjemme i stuen i stedet for at staa i koe paa borgerservice. Vi er blandt de bedste i verden til at tage den nye teknologi til os. Vi danskere vender forandringer til muligheder. Der sker ogsaa forandringer i, hvordan vi lever vores liv sammen. Mine bedsteforaeldre blev sammen hele livet. Saadan var det dengang. Men det holdt jo ikke for alle. Og dengang blev der set skaevt til enlige kvinder med boern. Der var kun én rigtig maade at vaere familie paa. I dag er det anderledes. Det er ikke alle parforhold, der holder. Mange bliver skilt. Og det er svaert, naar en familie bliver delt i to. Men vi ved, at det kan fungere. Det er ikke pinligt eller unormalt. Og en familie, som bestaar af mor og et par boern, er en lige saa god familie som enhver anden. For en generation siden blev der set skaevt til, at to maend eller to kvinder ville leve sammen. Men i Danmark har vi besluttet, at vi ikke doemmer nogen paa, hvem de elsker. Vi blev det foerste land i verden, som gav adgang til registrerede partnerskaber. Og sidste aar blev det muligt for et homoseksuelt par at blive viet i folkekirken. Vores faellesskab og omsorg for hinanden bliver staerkere, naar vi giver plads til at leve paa nye maader. * * * Vi brugte oliekrisen til at goere os klar til fremtiden. Vi er dygtige til at tage den nye teknologi til os. Og vi goer op med fordomme, saa der er plads til alle.  Hvad goer vi rigtigt? Danmark er et land med stor lighed. Hverken koen, bankkonto eller familiebaggrund maa staa i vejen for vores muligheder. Vi har en stor frihed hver isaer. Paa den maade faar vi flere talenter i spil. Og med frihed foelger ansvar. I Danmark har frihed ikke foert til alles kamp mod alle. Men til en kamp for alle. Det goer os trygge – ogsaa ved det nye. Lighed. Frihed. Tryghed. Det er de grundlaeggende vaerdier, som vores faellesskab bygger paa. Og jeg er overbevist om, at netop vores staerke faellesskab er vores bedste kort, naar vi skal igennem krisen. 2012 var paa mange maader et svaert aar for dansk oekonomi. I det nye aar er der udsigt til, at det langsomt vil vende. Ikke meget, men dog en fremgang. Og vi handler og tager ansvar. Vi holder styr paa oekonomien. Det er ikke altid saa nemt. Men vi bliver noedt til det. For det er selve forudsaetningen for vores faelles velfaerd. Vi holder haanden under beskaeftigelsen. Fra januar giver skattereformen helt almindelige loenmodtagere flere penge paa kontoen. Og de pensionister, der har allermindst, faar en stoerre aeldrecheck. Det har vi fundet plads til. Vi bygger vindmoeller og bruger biogas. Saa vi faar nye arbejdspladser og et groennere Danmark. Vi hjaelper de mennesker, der er kommet i klemme, fordi de har opbrugt deres dagpengeret eller er taet paa det. De faar tilbud om uddannelse. Bedre muligheder for jobrotation. Og det bedste er selvfoelgelig, hvis de kommer i arbejde. Det er en vanskelig opgave. Men vi forsoeger at loese den i faellesskab. Vi styrker vores erhvervsliv. Vi giver skatterabat, naar virksomheder koeber nye maskiner. Og vi fjerner unoedvendige regler. Men det er svaert at konkurrere, naar konkurrenceevnen paa 10 aar er blevet naesten 20 procent ringere. Vi fik ikke nok ud af de gode tider. Jeg ville oenske, at jeg her i aften kunne komme med en snuptagsloesning, som en-to-tre ville genoprette konkurrenceevnen, saa vi kunne faa flere arbejdspladser og raad til ny velfaerd. Men saa enkelt er det ikke. Der findes kun et langt og slidsomt traek. Et langt traek, hvor vi skal have mere ud af det samme i den offentlige sektor. Hvor vi taenker os om, foer vi bruger flere penge. Et langt traek, hvor vi har viljen til at udfordre os selv og modet til at taenke nyt. Og et langt traek, hvor vi skal passe paa Danmark. Tiden er ikke til store loenstigninger. Tiden er til, at vi alle sammen bliver dygtigere. Derfor har jeg sat det maal, at vores boern skal vaere den bedst uddannede generation i danmarkshistorien. I efteraaret moedte jeg en pige i 8. klasse, der havde haft svaert ved at laese. Hun fortalte, at hun havde vaeret paa laesekursus – eller laese-camp, som hun sagde. Ordene kom foerst toevende, nok lidt genert. Men hun fik mere fasthed i stemmen, da hun naaede til det kursus, der havde faaet bogstaverne til at falde paa plads. Hun fortalte stolt, at hun ikke mere var daarlig til at laese. Det var saa dejligt at se glaeden i pigens oejne. Det mindede mig om, hvordan alle boern har lyst til at laere. Ja, hvis der er nogen, der i den grad er klar til forandring, klar til at tage det nye til sig, saa er det vores boern. Det kan vi andre vist godt laere lidt af. Jeg tror ikke, at jeg er den eneste mor, der – nogen gange forgaeves – forsoeger at tale med om apps, twitter og instagram. Vi skal bevare boernenes lyst til at laere. Og derfor er tiden kommet til at indrette skoledagen paa en ny maade. Der skal baade vaere spaendende aktiviteter og mere undervisning i dansk og matematik. Alle boern skal blive dygtigere. Det vigtigste for, at det kan lykkes, er selvfoelgelig skolens laerere. I er skolens hjerte. Jo mere tid boernene tilbringer sammen med jer, jo dygtigere bliver de. Vores boern skal blive saa dygtige, at de efter folkeskolen kan tage en faglig uddannelse eller gaa i gymnasiet. Jeg vil sige til alle Danmarks unge: Tag en uddannelse. Ikke for jeres foraeldres skyld. Ikke for min skyld. Men for jeres egen skyld. Det vigtigste er ikke, hvilken uddannelse I tager. Det vigtigste er, at I tager en. Saa I kan vaelge selv. Saa I kan klare jer selv. Saa I er klar til forandring. Derfor er jeg ogsaa saa glad for, at flere end nogensinde er i gang med en uddannelse. For I unge har gaa-paa-mod til at laere nyt. Nyd det. Det er sjovt at blive dygtigere. Men til jer, der er i gang med en videregaaende uddannelse vil jeg ogsaa sige: Vi har jo indrettet os paa den fornuftige maade, at alle, der betaler skat, ogsaa betaler til jeres uddannelse. Det goer vi gerne. Men vi forventer ogsaa, at I loefter jeres ansvar. I maa hurtigere gennem uddannelserne. Vi har brug for jer. I skal vaere klar til forandring. Vi viste ogsaa, at vi var klar til forandring, da Danmark kom med i det europaeiske faellesskab. I dag er det 40 aar siden. Det var en god beslutning. Det europaeiske samarbejde staar for frihed og demokrati. Det er et faellesskab, der har samlet Europa, saa Danmark i dag er omgivet af lande, der vil os det godt. Det er et faellesskab, hvor vi tager ansvar for hinanden, ogsaa under krisen. EU er ikke perfekt. Men vi skal huske paa, at uden EU ville hvert land staa alene. Foer vi kom ind i det europaeiske faellesskab, var der bekymringer. Kunne vi bevare det saerligt danske? Kunne vi klare konkurrencen? Her 40 aar efter kan vi svare ja paa begge spoergsmaal. Vi fik en staerkere stemme i verden, end vi ville have alene. Og vi fik mere velstand ved at handle med vores naboer. Igen blev det nye til en styrke. Den erfaring skal vi bruge nu, hvor der sker store forandringer i verden. Vi har i mange aar nydt godt af at saelge varer til vores naboer og til USA. Det skal vi blive ved med. Men i de naeste aar vil nye vaekstlande staa for halvdelen af verdens fremgang. Og vi skal selvfoelgelig ogsaa vaere der, hvor vaeksten er. I lande som Kina og Korea bliver befolkningen rigere med rekordfart. De faar mere og mere brug for alt det, som vi er gode til i Danmark. Sunde foedevarer, groen energi – og god aeldrepleje. Mange danske virksomheder arbejder hver dag stenhaardt paa at faa nye kunder og nye samarbejdspartnere. Det er vigtigt. Vi vinder paa at handle med resten af verden. For eksport til Asien giver produktion og arbejdspladser i Danmark. Og derfor laegger regeringen mange kraefter i at skabe flere eksportmuligheder. Vi skal handle ude for at sikre vores arbejdspladser hjemme. I aften vil jeg sige en dybtfoelt tak til de danskere, der meget konkret handler ude i verden. Og som forandrer verden ved det, de goer og risikerer. Jeg vil sige tak til vores soldater i Afghanistan. Vi er stolte af jer. Og jeg vil ogsaa sige tak til jeres familier og venner her i Danmark. Efter mine besoeg i Afghanistan og mine samtaler med soldaterne staar isaer en ting tilbage. Deres taknemlighed over opbakningen hjemmefra. Nogle soldater siger, at paa en maade er deres egen mission enkel. De skal passe deres arbejde. Familie og venner hjemme kan kun gaa og vente og haabe. Og det er langt tungere. Jeg forstaar godt de soldater, som siger, at I herhjemme er lige saa store helte. For uden jeres stoette ville vores soldater vaere uden det staerkeste skjold, man kan baere foran sig: Visheden om, at man er elsket og savnet. Kaere danskere. Ude og hjemme har vi gennem historien moedt nye udfordringer med aabent sind. Vi danskere er gode til at faa det bedste ud af forandring. Fra oliekrise til ny teknologi til handel med resten af verden. Vi har taget et ansvar, hver isaer og sammen. Det skal vi goere igen. Vi skal have styr paa vores faelles husholdningskasse. Vi skal uddanne os. Vi skal have alle med. Vi skal raekke en haand ud til dem, der er ved at snuble. Vi skal holde fast i vores solidariske samfund. Sammen skal vi tage de trygge og solide skridt, der bringer Danmark videre. Og naar alle skridt bliver lagt i forlaengelse af hinanden, saa naar vi fremskridt i faellesskab. Godt nytaar!