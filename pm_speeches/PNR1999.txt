Godaften! For de fleste mennesker er nytaaret en naturlig anledning til at goere status - og se fremad. Hvordan forloeb det aar, der er gaaet. Hvilke forventninger har vi til det aar, vi gaar ind i? Indenfor det seneste doegn har vi sikkert alle set tilbage paa 1998: Hvad gik godt, hvad gik ikke saa godt - og hvad kan jeg goere bedre i aaret, der kommer. For mig viste 1998, at vi har brug for en indgaaende debat om, hvordan vi sikrer det danske velfaerdssamfund. Og for mig viste 1998, at mange maaske har taget fremgangen og velfaerden for givet. Maaske har vi i skyndingen brugt for lidt tid til at diskutere, at velfaerden ogsaa har en pris - og at der kun er os selv til at betale den. Maaske har vi glemt, hvad vi inderst inde godt ved - at velfaerd ikke er noget, der automatisk kommer med posten. Det kraever, at der er orden i oekonomien, at den, der kan, yder en indsats. At vi ikke alle kun taenker paa os selv, men ogsaa paa naboen - og ikke mindst paa dem, der ikke er saa heldige, at de kan klare sig selv. Velfaerdssamfundet er noget, vi bestandigt maa arbejde for at bevare - og det kraever, at der bliver truffet nogle beslutninger. Og de beslutninger vil ikke goere alle glade - saa langt fra. Selvom det paa laengere sigt alligevel er bedst for hele vort samfund. Men ordentlig politisk ledelse er at goere det noedvendige - ogsaa naar det noedvendige betyder, at nogle maa afgive noget for at andre - de svageste - kan faa et bedre liv. Det kan give kritik. Men det maa man som regering - og ikke mindst som statsminister - vaere parat til at laegge ryg til, hvis beslutningen er noedvendig for helheden. Det var beslutningen om efterloennen. Kritikken har vaeret haard. Den har vaeret ubehagelig - men jeg har laert af den. Foerst og fremmest har jeg laert, at selv den bedste reform ikke er god nok, hvis den er daarligt forklaret. Og at den bedste forklaring ikke er god nok, hvis man selv har kunnet givet anledning til skuffede forventninger. Det var blevet noedvendigt at aendre den gamle efterloensordning. Ellers kunne den simpelthen ikke overleve. Mange tusinder flere end oprindeligt taenkt er gaaet paa efterloen. Det betyder, at udgifterne er blevet meget stoerre. Og det betyder ogsaa, at der bliver faerre mennesker til at finansiere vores velfaerd. For efterloennen er heller ikke noget, der bare kommer med posten. Langt den stoerste del af udgifterne til efterloen betales jo af alle dem, der gaar paa arbejde, tjener deres loen og betaler deres skat. Og de penge vi bruger paa efterloen, kan vi jo ikke bruge andre steder, hvor der maaske er stoerre behov. Et andet problem er, at vi bliver mange flere over 60 aar og mange faerre yngre. Hvis vi alle sammen gaar paa efterloen som 60-aarige, kommer vi simpelthen til at mangle arbejdskraft. Vi skal fastholde alle dem, der trives med deres job - ikke mindst de veluddannede - saa laenge som muligt paa arbejdsmarkedet. Indtil for nylig var det saadan, at virksomhederne helst ville have en 25-aarig - og gerne med 30 aars erfaring. Ungdom var alt. Nu er virkeligheden en anden. Vi har brug for de aeldre – med deres erfaring og deres modenhed. De mest fremsynede virksomheder er allerede i gang med at skabe stillinger, der ikke findes i dag – ikke blot stillinger til de fuldt kampdygtige. Men ogsaa jobs til de saarbare, de usikre – dem, der ikke er forvaent med, at der er medgang paa arbejdsmarkedet, men som sagtens kan bidrage. Det er overfor dem, virksomhederne skal vise deres sociale ansvar. Vi oensker et Danmark, hvor nogen muligvis har meget, men ingen for lidt! Det er vores vej! Der er ogsaa en anden vej. Vi ved fra andre lande, at nye kloefter og uligheder hurtigt kan faa fodfaeste. Accepterer vi et sundhedsvaesen, hvor alle ikke har lige adgang uafhaengigt af pengepungen. Accepterer vi en socialpolitik, hvor en hjaelpende haand ikke er tilgaengelig for alle, som traenger. Saa falder dét, vi forstaar ved det danske velfaerdssamfund, fra hinanden. Den vej vil vi ikke. Og naar jeg stiller det saa skarpt op, er det fordi, jeg spoerger mig selv, om der er noget, vi har glemt? Om vi i vores iver efter at sikre os selv har glemt de andre - om vi midt i den staerke oekonomiske fremgang de fleste af os har haft - er kommet til at taenke for lidt paa faellesskabet? Og for lidt paa vores ansvar overfor hinanden? Var det ikke dét, vi saa, da der for ikke saa mange maaneder siden var konflikt paa arbejdsmarkedet? Saa blev der koe i supermarkederne, hos koebmanden og alle de andre steder. Vi var saamaend lige gode om det. Pludselig skulle alle koebe gaer! Og benzin - i baljer. I virkeligheden var der jo nok til os alle sammen. Det kraevede blot, at de forreste i koeen huskede, at der ogsaa skulle vaere noget til de bagerste. Vi oensker et godt faellesskab: reelle muligheder for os alle sammen. Jobmuligheder til alle, der kan. Uddannelse - og nye chancer, hvis det er gaaet galt. Det er de maal, hele vores politik handler om. Og hver gang de maal kommer i fare, saa tager regeringen fat. Saa retter vi kursen ind. Saa griber vi ind, foer ulykken saetter alt i staa. Derfor gennemfoerte vi Pinsepakken - fordi vi kunne se faresignaler om, at oekonomien var i risiko for at braende sammen, og at temperaturen maatte saenkes. Praecis som hvis motoren i bilen naermer sig kogepunktet - saa fortsaetter vi jo ikke, som om ingenting er haendt! Derfor greb vi ind mod det private forbrug og ejendomsprisernes himmelflugt. Hvis vi ikke havde reageret, ville vi igen have vaeret paa vej mod de oekonomiske kriser, vi for laengst har lagt bag os. Ogsaa i 1999 faar vi brug for at traeffe vigtige politiske beslutninger. Det gaar tilsyneladende ret godt. Mange trives i det hurtige, moderne, effektive samfund. Mange synes, det er sjovt. Men der er nogle, som ikke kan haenge paa. Der er nogle, der falder af i svinget, bliver udstoedt. Vi skal huske de mennesker, der er faldet fra – dem, der lever et tusmoerkeliv paa sidelinien. Der er psykisk syge med et kummerligt liv. Der er mennesker, som lever i dyb ensomhed. Der er foraeldre, der ikke magter at passe paa deres boern. Der er stadig titusinder, der med et koldt og kynisk udtryk faar den vaerste af alle betegnelser haeftet paa sig: tabere. De mennesker skal vi have ud af statistikkerne og ind i det danske faellesskab. Vi har brug for hele tiden at arbejde med, hvordan vi kan bryde dét, eksperterne kalder den sociale arv – det, at foraeldrenes ulykke automatisk gaar i arv til boernene. Jeg ved, at det er svaerere end noget andet. Jeg ved, at det vil tage aartier. Men vi vil kendes paa, hvordan vi tager os af de svageste. Vi har arbejdet haardt for at rette Danmarks oekonomi op. Vi hoester nu fordelene af denne politik Det er lykkedes at give langt flere mennesker den frihed, der ligger i at kunne bruge sine kundskaber, goere en indsats, tjene sine egne penge og bestemme over sin egen tilvaerelse. Hoej beskaeftigelse er ogsaa forudsaetningen for, at vi kan faa orden i samfundets oekonomi. Faerre skal have penge fra den faelles kasse. Flere kan bidrage. Vi faar baade raad til velfaerden – og til at komme af med vores gaeld. Og til at fortsaette vort arbejde med at forbedre miljoeet. Der er mange, der kan dele aeren for de resultater, der er naaet indtil nu. Danskerne har gjort en stor indsats. Virksomhederne har vist imponerende evne til at forny sig, Folketinget har haft modet til at traeffe noedvendige beslutninger i rette tid. Der skal ikke herske tvivl om, at hvis det bliver noedvendigt, saa vil regeringen til enhver tid kende sit ansvar og gribe ind. Vi vil aldrig, aldrig tilbage til den situation hvor det danske samfunds oekonomi naermede sig afgrunden som i 70’erne. Og vi vil heller ikke tilbage til en situation, hvor Kartoffelkuren satte landet helt i staa - som i 80’erne. For saa gaar der 7 aar, inden vi kommer paa fode igen. Den finanskrise, som har rystet Rusland, Asien og Latinamerika har foreloebig kun strejfet os. Til gengaeld staar vi godt rustet, hvis den kommer - takket vaere vores konsekvente oekonomiske politik. Vi kan tage et skrub eller to. Men vi har ogsaa brug for at taenke langsigtet over vores placering i forhold til det nye valutasamarbejde i Europa. Fra i dag har 11 af vore samarbejdslande definitivt besluttet at slaa ind paa en kurs, som betyder, at op imod 300 millioner mennesker vil faa en faelles moent, Euro’en. Det er nu en kendsgerning. Det kan der ikke laves om paa. Vi har et valg mellem to muligheder: Den ene mulighed er fortsat at staa udenfor og fastholde den saeraftale, som blev indgaaet i 1998 med Euro-landene. Den anden mulighed er, at vi paa et tidspunkt tilslutter os Euro’en. Det er en stor beslutning at opgive et nationalt moentsystem. Omvendt kan ulemperne ved at staa uden for blive saa store, at det skader erhvervsudvikling og beskaeftigelse. Min personlige holdning er: Jeg tror, det er bedst for Danmark, for beskaeftigelsen og for vort velfaerdssamfund, at vi paa et tidspunkt tilslutter os Euro’en. Men lad os nu tage den fornoedne tid til en grundig debat. I befolkningen, i vore partier, i Folketinget. Valget er vores eget. Det siger sig selv, at dansk tilslutning til Euro’en kun kan ske efter en folkeafstemning. Det er os selv, der bestemmer. Med vort ja til Amsterdamtraktaten sidste aar sagde vi ja til en traktat, som i hoej grad indeholder vore vaerdier. Nu handler det europaeiske samarbejde ikke kun om markeder og penge. Nu handler det ogsaa om miljoe og beskaeftigelse, ligestilling og forbrugernes interesser. Jeg har ikke glemt, hvad der blev sagt under folkeafstemningen i Danmark - vi vil fortsat respektere de danskere, der tog et andet standpunkt. Vi oensker et bredere Europa, et Europa i fred med sig selv og sine omgivelser. Derfor skal vi have flere lande med. Det er den vigtigste europaeiske opgave i 1999. Hvor vi selv kan fejre 150 aaret for Danmarks Riges Grundlov. Taenk, hvor er vi priviligerede med vores demokrati og vores grundlov. Og taenk, hvor har de nye frie lande meget de skal goere - taenk paa alt det, de nye demokratier nu skal bygge op, alt det de skal igennem. Ogsaa derfor er det saa vigtigt, at vi i demokratiets navn stoetter udvidelsen. Og ogsaa derfor er det vigtigt, at vi allesammen deltager i afstemningen til Europa-parlamentet i juni. Vi taler meget om oekonomi i dansk politik. Og jeg kan godt forstaa, at folk ind i mellem bliver traette af at hoere paa det. Men grundlaget for vores velfaerd, vores tryghed og frihed er jo, at der er orden i oekonomien. Ellers mister vi det, der er vores egentlige maal med alt det, vi goer i politik - at sikre de grundlaeggende sociale og menneskelige vaerdier, som holder os sammen. Inden vi oensker hinanden godt nytaar vil jeg gerne sige: De fleste af os har det vel saadan, at vi vil bedoemmes paa det, vi goer - det vi skaber i dagligdagen, paa arbejdet, for hinanden. Det gaelder ogsaa i politik. Det gaelder ogsaa regeringen og jeg selv. Vi skal bedoemmes paa resultaterne af den foerte politik. Den udvikling, vi har haft i det danske samfund gennem 6 aar, er ikke kommet af sig selv. Den er kommet fordi vi ville det. Vi er naaet langt ved egne kraefter - gennem haardt arbejde. Det gaelder os alle i samfundet. En del af det haarde arbejde er at traeffe noedvendige beslutninger. Vi vil i regeringen i 1999 fortsaette vort arbejde og sikre, at Danmark holdes paa sporet. Lad os i faellesskab give vort velfaerdssamfund den bedst mulige start i det 21. aarhundrede. Godt nytaar.